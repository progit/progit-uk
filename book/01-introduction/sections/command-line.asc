=== Командний рядок

Є багато різних варіантів використання Git.
Крім оригінальних клієнтів командного рядка, є безліч клієнтів з графічним інтерфейсом користувача із різними можливостями.
Для цієї книги ми будемо використовувати Git в командному рядку.
З одного боку, командний рядок -- єдине місце, де можна виконувати _всі_ команди Git -- більшість графічних інтерфейсів для простоти реалізують тільки деяку підмножину функціональності Git.
Якщо ви знаєте, як виконати щось з командного рядка, ви, ймовірно, також можете з'ясувати, як виконати це і у графічному інтерфейсі, у той час як зворотне не завжди вірно.
Крім того, в той час, як вибір графічного клієнта справа особистого смаку, інструменти командного рядка мають _усі_ користувачі одразу ж після інсталяції.

Таким чином, ми очікуємо, що ви знаєте, як відкрити термінал в macOS або командний рядок чи PowerShell у Windows.
Якщо ви не розумієте, про що ми тут говоримо, можливо, вам потрібно буде зупинитися та швидко дізнатися це, щоб ви були в змозі розуміти інші приклади і описи в цій книзі.
